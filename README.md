# Обчислення з заданою точністю

На практиці не менше значення ніж методи сортування даних мають числові методи розв’язування математичних задач. Сама назва «комп’ютер» означає обчислювач, а ще зовсім недавно широко використовувався термін ЕОМ – електронно-обчислювальна машина. Такий наголос на здатності виконувати обчислення не випадковий: комп’ютер і було винайдено саме для автоматизації обчислень, а перші комп’ютери використовували виключно для розв’язування складних математичних задач, що вимагало виконання величезної кількості обчислень. Винайдення комп’ютера зумовило бурхливий розвиток цілої галузі математичної науки – обчислювальної математики, яка вивчає і розробляє спеціальні (числові) методи відшукання наближених розв’язків різноманітних задач: сумування рядів, числового інтегрування та диференціювання, обчислення значень коренів, розв’язків систем рівнянь тощо. Ми не маємо змоги в межах цього посібника докладно викласти теорію методів обчислень (ми і не ставили перед собою такої мети), проте познайомити читача з алгоритмами хоча б кількох з них – просто зобов’язані. Кожен освічений програміст знає, що означає для його програми обчислення синуса, кореня чи іншої стандартної функції. До того ж числові методи дають прекрасну нагоду продемонструвати декілька важливих прийомів програмування.

## Наведено такі алгоритми

- Обчислення суми ряду (з використанням рекурентних співвідношень)
- Обчислення кореня алгебричного рівняння методом дихотомії (ітеративний і рекурсивний варіанти)
- Числове інтегрування (обчислення звичайних і подвійних інтегралів)

Усі функції об'єднує головна програма

## Посібник
Повний текст посібника можна переглянути [тут](https://lnuittutor.github.io/)
